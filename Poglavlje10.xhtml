<?xml version="1.0" encoding="UTF-8" standalone="no"?>
<!DOCTYPE html>
<html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="hr" lang="hr">
	<head>
		<title>Poglavlje 10</title>
		<link rel="stylesheet" href="style.css"/>
    		<link rel="preconnect" href="https://fonts.googleapis.com"/>
    		<link rel="preconnect" href="https://fonts.gstatic.com" crossorigin=""/>
    		<link href="https://fonts.googleapis.com/css2?family=Lora:ital@1" rel="stylesheet"/>
    		
	</head>
	<body epub:type="bodymatter">		
		<section epub:type="chapter">
			<h1>X.</h1>
			<img src="img/099.jpg" alt="Kralj sjedi u tronu na žutom planetu."/> 
		33 50	<p id="1">Našao se u području asteroida 325, 326, 327, 328, 329 i 330. Poče ih, dakle, posjećivati kako bi potražio kakvoga posla i ponešto naučio.</p>
		34 08	<p id="2">Na prvome je stanovao jedan kralj. Taj je kralj, odjeven u purpur i hermelin, stolovao na vrlo jednostavnom no veličanstvenom prijestolju.</p>
		34 20	<p id="3">— Ah! Evo podanika — uskliknu kralj primijetivši malog princa.</p>
		34 26	<p id="4">A mali princ se upita:</p>
		34 28	<p id="5">»Kako me može prepoznati kad me još nikad nije vidio!«</p>
		34 33	<p id="6">Nije znao da je za kraljeve svijet vrlo jednostavan. Svi ljudi su podanici.</p>
		34 41	<p id="7">— Priđi da te bolje vidim — reče mu kralj koji je bio sav ponosan što je napokon kralj nekome.</p>
		34 49	<p id="8">Mali princ pogleda gdje bi mogao sjesti, no planet je bio sav zakrčen veličanstvenim hermelinskim ogrtačem. Ostao je stoga na nogama i, kako je bio umoran, zijevnuo.</p>
		35 05	<p id="9">— Protivno je dvorskim običajima zijevati u nazočnosti kralja — reče mu vladar. — Zabranjujem ti zijevanje.</p>
		35 14	<p id="10">— Ali ne mogu se suzdržati — odvrati mali princ, sav zbunjen. — Dugo sam putovao i nisam spavao...</p>
		35 21	<p id="11">— Onda ti naređujem da zijevaš — reče kralj. — Već godinama nisam vidio nikoga kako zijeva. Zijevanje je za mene rijetkost. Hajde! Zijevni ponovno. To je naredba.</p>
		35 35	<p id="12">— Sad mi je neugodno... ne mogu više... — reče mali princ crveneći.</p>
		35 41	<p id="13">— Hm! Hm! — odvrati kralj. — Onda ti... onda ti naređujem da malo zijevaš a malo...</p>
		35 49	<p id="14">Nešto je mrmljao i činio se uvrijeđenim.</p>
		35 51	<p id="15">Jer tome je kralju bilo jako stalo da se poštuje njegova vlast. Nije podnosio neposluh. Bio je vladar apsolutist. No, kako je bio vrlo dobar, izdavao je razumne naredbe.</p>
		36 05	<p id="16">»Kad bih naredio«, često je govorio, »kad bih naredio generalu da se pretvori u morsku pticu, i kad me general ne bi poslušao, ne bi on bio tome kriv. Kriv bih bio ja.«</p>
		36 21	<p id="17">— Smijem li sjesti? — upita plaho mali princ.</p>
		36 24	<p id="18">— Naređujem ti da sjedneš — odgovori mu kralj pomaknuvši dostojanstveno skut svojega hermelinskog plašta.</p>
		36 32	<p id="19">No mali princ se čudio. Planet je bio sićušan. Čime je mogao vladati taj kralj?</p>
		36 39	<p id="20">— Gospodaru... — reče mu — oprostite mi što ću vas pitati...</p>
		36 45	<p id="21">— Naređujem ti da me pitaš — požuri reći kralj.</p>
		36 49 	<p id="22">— Gospodaru... nad čime vi vladate?</p>
		36 52	<p id="23">— Nad svim — odgovori kralj s otmjenom jednostavnošću.</p>
		36 57	<p id="24">— Nad svim?</p>
		36 59 	<p id="25">Kralj suzdržanim pokretom pokaza svoj planet, druge planete i zvijezde.</p>
		37 02	<p id="26">— Nad svim tim? — reče mali princ.</p>
		37 03	<p id="27">— Nad svim tim... — odvrati kralj.</p>
		37 05 	<p id="28">Jer on ne bijaše samo apsolutni vladar nego i univerzalni vladar.</p>
		37 10	<p id="29">— I zvijezde vas slušaju?</p>
		37 12	<p id="30">— Naravno — reče kralj. — Slušaju bez predomišljanja. Ja ne podnosim neposluh.</p>
		37 20	<p id="31">Tolika moć zadivi maloga princa. Da ju je sâm imao, mogao je promatrati ne četrdeset četiri nego sedamdeset dva ili čak stotinu, ili čak dvije stotine sunčevih zalazaka u</p>
		37 34	<p id="32">U istom danu, a da uopće ne mora pomaknuti stolac! I kako se osjetio pomalo tužnim sjetivši se svojega malenog napuštenog planeta, on se usudi zamoliti kralja za jednu milost:</p>
		37 48	<p id="33">— Želio bih vidjeti zalazak sunca... Budite tako dobri... Naredite suncu da zađe...</p>
		37 56	<p id="34">— Kad bih nekom generalu naredio da leti od cvijeta do cvijeta kao leptir, ili da napiše tragediju, ili da se pretvori u morsku pticu, i kad general ne bi poslušao zapovijed, tko bi bio kriv, on ili ja?</p>
		38 11	<p id="35">— Vi biste bili krivi — čvrsto reče mali princ.</p>
		38 15	<p id="36">— Točno. Od svakoga treba zahtijevati ono što on može dati — nastavi kralj. — Vlast se u prvom redu temelji na razumu. Ako zapovjediš svojemu narodu da se baci u more, podići će revoluciju. Ja imam pravo zahtijevati poslušnost jer su moje zapovijedi razumne.</p>
		38 37	<p id="37">— A moj zalazak sunca? — podsjeti ga mali princ koji nikad nije zaboravljao jednom postavljeno pitanje.</p>
		38 45	<p id="38">— Imat ćeš svoj zalazak sunca. Zahtijevat ću to. Ali ću, u skladu sa svojom znanosti o vladanju, pričekati da okolnosti budu povoljne.</p>
		38 56	<p id="39">— Kada će to biti? — raspitivao se mali princ.</p>
		38 59	<p id="40">— Hm! Hm! — odvrati kralj koji je najprije bacio pogled u veliki kalendar. — Hm! Hm! Bit će to oko... oko... bit će to večeras oko sedam i četrdeset! I vidjet ćeš kako će me dobro poslušati.</p>
		39 16	<p id="41">Mali princ zijevnu. Žalio je za propuštenim zalaskom sunca. A već se počeo i pomalo dosađivati.</p>
		39 26	<p id="42">— Nemam ovdje više nikakva posla — reče on kralju. — Idem dalje!</p>
		39 31	<p id="43">— Ne odlazi — odvrati kralj koji je bio toliko ponosan što ima podanika. — Ne odlazi, učinit ću te ministrom!</p>
		39 41	<p id="44">— Ministrom čega?</p>
		39 43	<p id="45">— Ministrom... pravosuđa!</p>
		39 45	<p id="46">— Ali ovdje nemam kome suditi!</p>
		39 48	<p id="47">— Nikad se ne zna — reče mu kralj. — Još nisam obišao cijelo svoje kraljevstvo. Vrlo sam star, nemam mjesta za kočiju, a hodanje me zamara.</p>
		40 00	<p id="48">— Oh! Ali ja sam već vidio — reče mali princ, nagnuvši se kako bi bacio još jedan pogled na drugu stranu planeta. — Tamo dolje također nema nikoga...</p>
		40 09	<p id="49">— Onda ćeš suditi samome sebi — odvrati mu kralj. — To je teže. Mnogo je teže suditi sebi nego drugima. Ako uspiješ sebi dobro suditi, znači da si pravi mudrac.</p>
		40 26	<p id="50">— Ja mogu samome sebi suditi bilo gdje — reče mali princ. — Ne moram stanovati ovdje.</p>
		40 32	<p id="51">— Hm! Hm! — reče kralj — mislim da na mojemu planetu negdje živi jedan stari štakor. Čujem ga noću. Mogao bi suditi tom starom štakoru. Povremeno ćeš ga osuditi na smrt. Tako će njegov život ovisiti o tvojoj pravdi. No, pomilovat ćeš ga svaki put, zbog štednje. Imamo samo jednoga.</p>
		40 55	<p id="52">— Ja ne volim osuđivati na smrt — reče mali princ — i mislim da ću zbilja otići. — Ne — reče kralj.</p>
		41 06	<p id="53">No mali princ, koji se spremio za put, nije htio žalostiti staroga vladara.</p>			
		41 12	<p id="54">— Ako Vaše veličanstvo želi da ga smjesta poslušam, moglo bi mi dati neku razumnu naredbu. Moglo bi mi, recimo, zapovjediti da odem prije nego što prođe jedna minuta. Čini mi se da su okolnosti povoljne...</p>
		41 26	<p id="55">Kako kralj nije ništa odgovorio, mali princ je malo oklijevao, a onda s uzdahom krenuo...</p>
		41 34	<p id="56">— Proglašavam te svojim veleposlanikom — žurno tad viknu kralj. </p>
		41 41	<p id="57">Izgledao je kao pravi vlastodržac.</p>
		41 45	<p id="58">Čudni su odrasli ljudi, mislio je mali princ, putujući.</p>
		</section>
	</body>
</html>
